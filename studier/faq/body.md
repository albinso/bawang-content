# Tekniska Högskolans Studentkårs FAQ på utbildningsfrågor:

## Examination

**Vad gör man om tenta resultatet dröjer?**

Kontakta examinator och påpeka
detta. Om det inte hjälper kan du vända dig till PA (programansvarig
lärare). Du kan också be om hjälp från studienämnden på din sektion och
om inte heller de hjälper kontakta THS chefer för utbildningsinflytande
(CFU).

**Hur lång tid får en rättning av tenta ta?**

Den studerande har rätt att
få skriftligt prov rättat och betygssatt utan omotiverad fördröjning.
Resultat ska meddelas studenterna inom tre veckor (15 arbetsdagar) efter
provet; dock senast 7 dagar före omprov. Resultatet ska enligt beslut
2006-09-29 protokoll 767/06 meddelas direkt till den enskilda studenten
via de s.k. Mina sidor.

**Får skolan ha en tenta så stor att man måste klara kontinuerlig
examination för att klara tentan?**

Svenska universitet och högskolor har
stor frihet att utforma examinationerna av sina studenter. Formerna för
bedömningen av studenternas prestationer ska dock framgå av kursplanen,
så att det är tydligt för studenterna vad som gäller.

**Vart hittar man gamla tentor/KS:ar?**

Det finns ingen regel att gamla
tentor/KS:ar ska finnas tillgänglig. I vissa fall delar ansvarig lärare
ut dessa antingen via en kurshemsida eller i pappersform, men det är
inget man som student kan kräva.

**Varför ligger tentor efter jul?**

Det korta svaret är för att alla
studenter ska vara berättigade till fullt studiemedel för
heltidsstudier.

**När måste man få ut kompletteringar?**

Det som finns regler på är
följande ”Komplettering skall äga rum inom sex veckor, räknat i
terminstid, efter att studenterna meddelats examinationsresultaten och
före nästa examinationstillfälle”. Vilket gör att studenten bör få reda
på vad kompletteringen innebär när examinationsresultatet meddelas.

**När ska kompletteringen vara klar?**

Komplettering skall äga rum inom
sex veckor, räknat i terminstid, efter att studenterna meddelats
examinationsresultaten och före nästa examinationstillfälle.

**Hur anmäler jag mig till tentamen?**

Via KTH:s hemsida och i din
personliga meny.

## Registreringar

**Hur gör man om man inte blivit kursregistrerad?**

Kontakta din
examinator, eller kursansvarig.

**Hur fungerar registeringar, termin och kurs?**

En terminsregistrering
innebär att du registreras som student på ditt program under den
kommande terminen. Är du inte terminsregistrerad så kan du inte bli
kursregistrerad.

Kursregistrerad innebär att det är registrerat att du följer en viss
kurs. Det krävs att du är kursregistrerad för att du skall kunna anmäla
dig till tentamen och liknande.

**Vart vänder jag mig kring kursregistreringar?**

Till kursansvarig lärare
eller examinator på kursen.

**Vart vänder jag mig kring terminsregistreringar?**

Till
programhandläggare.

**Kan jag omregisteras på en kurs?**

Ja, prata med din studievägledare.

## Poängkrav

**Vad krävs för att bli uppflyttad mellan olika årskurser?**

Krav för
uppflyttning från årskurs 1 till årskurs 2: Totalt ska minst 45
högskolepoäng från årskurs 1 vara slutförda.

Krav för uppflyttning från årskurs 2 till årskurs 3: Totalt ska minst 90
högskolepoäng från årskurs 1 och 2 vara slutförda varav minst 50
högskolepoäng från årskurs 1.

Krav för uppflyttning från årskurs 3 till årskurs 4: Totalt ska minst
150 högskolepoäng från årskurs 1-3 vara slutförda varav minst 110
högskolepoäng från årskurs 1 – 2. För studerande i vars utbildningsplan
examensarbete för kandidatexamen ingår som obligatorisk kurs ska detta
vara slutfört innan studierna i årskurs 4 påbörjas.

Krav för uppflyttning från årskurs 4 till årskurs 5: Utöver vad som
gäller för uppflyttning till årskurs 4 ska minst 45 högskolepoäng från
årskurs 4 vara slutförda.

## Utbytesstudier

**I am an exchange student, what are my rights? Where can I find
information?**

As an exchange student you have the same rights as any
Swedish student studying at KTH. To get more information please see
<http://www.kth.se/en/student/studentliv/studentratt/studentratt-1.307449>.

**Hur fungerar utbytesstudier?**

När du studerar på KTH så har du
möjligheten att söka utlandsstudier där du studerar på ett
partneruniversitet under en eller två terminer. Man söker när man har
klarat av minst två år av sina studier på KTH och ligga i fas men vad
som gäller just dig kan du kolla med din utbyteskoordinator
(internationell koordinator). När man har pratat med denne så väljer man
det eller de partneruniversitet man kan tänka sig studera vid, kollar
igenom vad som krävs av just de universiteten (språk, betygsnitt,
kurser) för att du ska bli antagen. Slutligen så söker man och om det
finns fler sökande än platser så görs urval efter betygsnitt. När du
blivit antagen från KTHs sida gäller det att söka en utbytesplats hos
partneruniversitetet och börja prata med programansvariga som kan
tillgodoräkna de kurser du väljer att studera vid det andra
universitetet.

**Vem kan åka på utbytesstudier?**

KTH student som är programstuderande
och i fas med sina studier (max en oavslutad kurs per årskurs) är
generella riktlinjer. Man söker när man klarat av minst två år av sina
studier på KTH. Prata med din internationella koordinator för mer
detaljerad information angående just ditt program.

**Kan jag läsa kurser från mitt program under utbytesstudierna?**

Du kan
oftast tillgodoräkna dig kurser du läser utomlands, men du måste gå
igenom vilka kurser du sökt med din koordinator för utbytesstudier och
det är sedan din PA (programansvarig lärare) som beslutar om vilka
kurser som kan tillgodoräknas. Ibland kan man tvingas byta kurser när
utbytesstudierna drar igång, det kan vara av olika anledningar t.ex. att
det inte finns plats på den kurs man sökt från början. I de fall är det
bra att kontakta sin PA på KTH om vilka de nya kurserna är för att få
reda på om dessa kan tillgodoräknas.

**Kan jag tillgodoräkna utbytesstudier?**

Ja om de passar in i ditt
program. Det är din PA (programansvarig lärare) som beslutar om vilka
kurser som kan tillgodoräknas.

## Tillgodoräknande

**Om jag läst kurser på ett annat universitet, kan det räknas in i
utbildning jag läser nu?**

Ja om de passar in i ditt program, men du
måste då få tillgodoräknande beviljat av din GA
(grundutbildningsansvarig lärare), på vissa skolor är det
vidaredelegerat till PA (programansvarig lärare), men om du inte vet hur
det är på din skola kan du vända dig till GA.

## Examination/kursmoment

**När ska andra kursmoment än en tenta senast lämnas tillbaka?**

KTH har
en policy om 15 arbetsdagar som gäller för alla examinerande moment.

**Obligatoriska moment krockar, vad gör jag då?**

Mailar din PA samt
informerar, kursansvariga i båda kurserna och sektionen kursnämnd.

## (VALBARA) KURSER

**Vart hittar man information om valbara kurser?**

All information om
vilka kurser som ingår i ditt program samt vilka villkorligt valbara
kurser du kan läsa och hur många valbara poäng du kan läsa finns på
programwebben, Under utbildning väljer du rätt kategori av program och
sedan det program du läser. Din studievägledare bör kunna hjälpa dig om
du vill veta mer om andra kurser som kan läsas under helt valfria poäng.

**Hur och när får jag byta kurser?**

Det är individuellt, du bör prata med
din studievägledare.

**Påverkar 300hp frågan mig?**

Om du är programstudent och inte tänkt läsa
fler kurser än de som ingår i ditt program påverkar inte beslutet om att
man inte får läsa utökade poäng dig. Om du vill läsa fler kurser (fler
poäng än de som ingår i det program du går) är det till att börja med
din studievägledare som du ska prata med. Det är sedan GA
(grundutbildningsasvarig) som beslutar om huruvida man får eller inte
får läsa en extra kurs. Det finns inga riktlinjer fastställda för när
man får läsa extra kurser, men några GA har ändå beslutat att hålla sig
till att man får läsa extra kurser så länge man inte ligger efter i sina
studier, medan andra GA är väldigt mycket mer restriktiva med att
bevilja extrakurser.

Följande råd kan ges:

Kolla upp de kurser du tänker välja så att du anmäler dig till kurser du
verkligen vill läsa. Om du blivit antagen till en kurs du inte vill läsa
ska du begära tidigt avbrott (dvs. anmäla till kursgivande skola att du
inte vill läsa kursen inom tre veckor från kursstart). Vid val av
masterprogram kan det vara bra att också titta på vilken valfrihet
programmen erbjuder.

**Hur funkar det med språkkurser? Kan jag räkna i dem i examen?**

De går
att räkna in som helt valfria poäng, men då måste det finnas plats för
dem bland studentens kvarvarande valfria poäng.

**Vad händer om jag inte klarar en kurs?**

Om du inte klarar en kurs kan
det innebära att du inte kommer få läsa kurser som har den kursen som
förkunskapskrav, det kan samtidigt innebära att du inte får studiemedel
pga. av för få poäng tagna.

## ÖVERKLAGA

**Vad för rättigheter finns om man vill överklaga ett betyg?**

Nej, det är
inte möjligt att överklaga ett betyg. Däremot kan man begära omprövning
av ett betygsbeslut. Om en examinator finner att ett beslut om betyg är
uppenbart oriktigt på grund av nya omständigheter eller av någon annan
anledning, ska han eller hon ändra beslutet, om det kan ske snabbt och
enkelt och om det innebär att betyget inte sänks. Det framgår av 6 kap.
24 § i högskoleförordningen (1993:100).

**Vad kan jag göra om jag inte är nöjd med mitt betyg i
examinationsmoment x?**

Om du är missnöjd med hur ett betyg har satts kan
du vända dig till examinatorn och begära att han eller hon omprövar sitt
beslut, men någon rätt att få någon annans bedömning av betyget finns
inte.

**Jag är anmäld till disciplinnämnden, vad gör jag?**
<https://www.kth.se/student/studentliv/studentratt/disciplinnamnden-och-disciplinara-atgarder>

Där finns det allmän information om disciplinärenden, sen kan man alltid
höra av sig till THS chefer för utbildningsinflytande för mer info.

## Fusk

**Hur anmäler jag fusk?**

Anmälan ska ske till rektor skriftligen genom en
blankett, vanligtvis så anmäler examinator eller kursansvarig till
rektor, därav så prata med din examinator eller kursansvarig som kan ta
ärendet vidare.

## CSN

**Hur länge kan jag få studiemedel?**

Du kan få studiemedel i högst 240
veckor på heltid för högskoleutbildningar och andra eftergymnasiala
utbildningar.

**Vad är det för poängkrav för att få studiemedel från CSN?**

Under de
första 40 heltidsveckorna för studier på högskola är kravet på
studieresultat 62,5 procent av det antal högskolepoäng (hp) du fått
studiemedel för. Exempelvis 37 hp för 40 heltidsveckor. 40 heltidsveckor
motsvarar 60 hp.

Därefter är kravet 75 procent av det antal högskolepoäng (hp) du fått
studiemedel för, exempelvis 45 hp för 40 heltidsveckor. 40 heltidsveckor
motsvarar 60 hp. Du måste klara 75 procent av poängen för varje period
du fått studiemedel. Kravet på studieresultat utgår alltså alltid från
det antal poäng du får studiemedel för. Om du exempelvis har studiemedel
i 40 veckor på heltid, ställs kravet utifrån 60 hp även om du läser fler
poäng. De krav som vi räknar fram avrundas alltid nedåt till närmaste
heltal.

**Jag har tjänat massa pengar, får jag fortfarande CSN?**

Du får ha
inkomster upp till ett visst belopp under ett kalenderhalvår utan att
dina studiemedel minskas. Detta belopp kallas fribelopp. Fribeloppet
varierar beroende på hur många veckor du har studiemedel under ett
kalenderhalvår. Fribeloppet blir högre ju kortare studietid du har. om
du studerar på heltid eller deltid. Fribeloppet ökar om du studerar på
deltid. Tänk på att detta även gäller för dig som bara har bidragsdelen.

**Poängen inte jämt fördelat?**

CSN beräknar studietakten för varje termin

Din studietakt beräknar vi utifrån hur många veckor och högskolepoäng du
läser under varje termin – inte under läsåret. Därför är det viktigt att
du kontrollerar under vilken termin dina kurser ligger, så att du vet
hur mycket studiemedel du har rätt till.

Beräkning av studietakt över terminer

**LÄGG IN BILD HÄR**

Även om du läser totalt 60 högskolepoäng under ett läsår, är det alltså
inte säkert att du får studiemedel för heltidsstudier under båda
terminerna. Det beror på hur många poäng och hur många veckor du läser
varje termin. Bilden visar hur det kan se ut om du läser 25 hp under
höstterminen och 35 hp under vårterminen.

## Övrigt

**Vad gör man med lärare som har dålig pedagogik, men har inte
förbättrats under flera kursomgångar?**

Om läraren inte förbättras och
det finns dokumenterat så tar man kontakt med studienämnden som pratar
med PA och Prefekt för att se till att läraren får verktyg att förbättra
sin pedagogik.

**Vad gör jag om jag inte får kontakt med min lärare?**

Du vänder dig till
PA eller GA samt informerar studienämnden på sektionen om att du inte
får kontakt med läraren.
