# Datasektionens studienämnd

Datasektionen har en studienämnd (SN) som arbetar med studiebevakning.
Studienämndens huvudsakliga syfte är att bevaka och förbättra
utbildningskvaliteten och studiemiljön för sektionens medlemmar på såväl
kort som lång sikt.

## Organisation

**Studienämndens ordförande**

Studienämndens ordförande (SNO) leder arbetet i Studienämnden samt inom
studiebevakning i allmänhet.

**Programansvarig student**

Programansvarig student (PAS) arbetar tillsammans med Studienämndens
ordförande för att förbättra utbildningens kvalitet. PAS ansvarar
huvudsakligen för kontakten till lärare samt utbildningsansvariga på
CSC-skolan.

**Styrelseledarmot för utbildningsfrågor**

Styrelseledarmot för utbildningsfrågor (D-UF) verkar för en bättre
utbildningskvalitet på sektionen. Ledarmoten ansvarar för kontakten
mellan styrelsen och Studienämndens ordförande/ Programansvarig student.

**Styrelseledarmot för studiemiljöfrågor**

Styrelseledarmot för studiemiljöfrågor (D-SMF) verkar för en bättre
studiemiljö på sektionen och har hittills fungerat som sektionens
Studerandeskyddsombud (OBS! Ny funk. post D-SSO kommer att ta över detta
ansvar).

## Årskursrepresentanter

Årskursrepresentanter (ÅRE) är studenter som representerar sin årskurs
gentemot både studenterna och lärarna. Studenten deltar på
studienämndsmöten, länkmöten och kursnämndsmöten.

Årskursrepresentanterna ansvarar för att samla in åsikter, samt samordna
utvärderingen av kurserna i respektive årskurs. Kursutvärderingarna
skall vidarebefordras till kursansvariga lärare, examinatorn, CSC-kansli
samt övriga personer som Studienämnden anser vara berörda.

* D-13, Mona Dadoun, Shapour Jahanshahi och Per Nyberg
* D-14, Mikael Blomstrand och Alva Liu
* D-15, Cristian Osorio Bretti och Eric Lewerentz

**Övriga intresserade studenter**

SN är en öppen nämnd, vilket innebär att alla sektionsmedlemmar som vill
får engagera sig i nämnden. För mer information, kontakta
[Studienämndens ordförande (SNO)](/sektionen/funktionarsposter/4)

## Verksamhet

**Enligt sektionens reglemente är den huvudsakliga verksamheten att:**

* Inhämta teknologernas åsikter om studiesituationen och med dessa som utgångspunkt arbeta för att förbättra kvaliteten på utbildningen.

* Utvärdera information och beslut från KTH:s organ.

* Bevaka och söka förbättra den fysiska och psykosociala studiemiljön.

### Verksamhetsplan 2015

**Studienämndsmöten** (SN-möten) hålls minst en gång per period. Mötena är
öppna för samtliga intresserade sektionsmedlemmar.

Tidigare mötesprotokoll hittas
[här](http://datasektionen.se/studier/motesprotokoll).
